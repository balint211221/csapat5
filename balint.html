<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <meta name="viewport" content="width=device-width, initial-scale=1.0">
    <!-- Latest compiled and minified CSS -->
<link href="https://cdn.jsdelivr.net/npm/bootstrap@5.2.3/dist/css/bootstrap.min.css" rel="stylesheet">

<!-- Latest compiled JavaScript -->
<script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
    <title>Gosztolai.Balint</title>
    <!--Gosztolai.Balint-->
</head>
<body>
    <h1>A box eredete</h1> 
    <br>
         <div class="container">
            <div class="row">
                <div class="col-12">
                    <h2>Ókori görög ökölvivás</h2>
                </div>
           </div>
            <div class="row">
                <div class="col-3">
                   <img src="Young_boxers_fresco,_Akrotiri,_Greece.jpg" alt="150" width="250">
                </div>
                <div class="col-9">
                  <p>Az ókori görög ökölvívás eredete az i. e. 8. századra nyúlik vissza, első említése Homérosz Iliaszában található. Az ökölvívó versenyeket a ókori görög városállamokban különféle alkalmakkor rendezték meg. A küzdelmeket vagy a szabályokat leíró források vagy legendákon alapulnak, vagy pedig nem korabeliek, ezért a szabályok, szokások és a sport történetének rekonstruálása nehézkes. Ennek ellenére világos, hogy az ökölvívó versenyek az ókori Görögországban, illetve a görög városállamok sportéletében jelentős szerepet foglaltak el, és részei voltak az olümpiai játékok programjának is.</p>
                  <p>Az ókori görög ökölvívás (püx vagy pügmé) első régészeti és művészeti emlékei a minószi civilizáció idejéből kerültek elő. A sport eredetéről számos legenda maradt fenn, az egyik szerint a legendás király, Thészeusz találta fel az ökölvívásnak azt a formáját, amelyben két küzdő ült egymással szemben és addig ütötték egymást ökleikkel, amíg az egyik meg nem halt. Az idők során a küzdők kesztyűket kezdtek alkalmazni. Kezdetben puha bőrből készült szíjakat csavartak a kézfej köré, hogy az ízületeket megvédjék az ütések hatásától, később azonban kemény bőröket, illetve fémszögecseket alkalmaztak, ennek megfelelően a mérkőzések is egyre véresebbek lettek. A kézre és az alkarra tekert bőrszíjaktól eltekintve a küzdők teljesen meztelenek voltak.</p>
                  <p>Az Iliaszban Polüdeukész egyik állandó mellékneve az „ökölvívó”. A mükénéi harcosok ökölvívóversenyeket rendeztek elesett bajtársaik tiszteletére, feltehetően Homérosz a költeményében is a korabeli görög szokásokat illusztrálta.</p>
                </div>
            </div>
            <h2>Az ókori ökölvivók felszerelései</h2>
            <div class="row">
              <div class="col-12">
                   <p>Nagyjából i. e. 500-ig a himantész nevű bőrszíjakat használták a küzdők a kézfej csontjainak és ízületeinek védelmére. A szíjakat tehénbőrből készítették, kb. 3–3,7 méter hosszúak voltak, és többszörösen a kézfej és csukló köré tekerték ezeket.</p>
                   <p>I. e. 400 körül vezették be a szphairai elnevezésű szíjakat, amelyek hasonlóak voltak a himantészhez, de a tenyérhez simuló részt kipárnázták, míg a külső (az ellenfél arcával érintkező rész) a korábbinál durvább, keményebb lett.</p>
                   <p>A szphairai bevezetése után nem sokkal került sor az oxüsz használatára is. Ezek vastag bőrcsíkok voltak, amivel a kézfejet, a csuklót és az alkar egy részét tekerték be. Az alkarra egy darab filcet erősítettek, amivel a küzdő az izzadságot tudta letörölni magáról. Az alkar köré tekert bőrcsíkok segítségével az ütéseket erősítették, míg a csukló köré tekert bőrdarab az ízület merevségét növelte.</p>
                   <p>Az ökölvívók gyakorláshoz a korükosz nevű, a mai homokzsákhoz hasonlatos eszközt használták, és homokkal, liszttel vagy kölessel töltötték meg.</p>
              </div>
            </div>
            <h2>Ókori szabályok</h2>
            <div class="row">
                <div class="col-3">
                   <img src="2.jpg" alt="150" width="200">
                </div>
                <div class="col-9">
                    <p>Az ókori görög ökölvívás jelenleg ismert szabályait történelmi utalások és az ökölvívóküzdelmek ábrázolásai alapján rekonstruálták. A korabeli források hiánya miatt azonban nem lehet teljes bizonyossággal megállapítani a küzdelmek szabályait.</p>
                     <ul>
                         <li>A küzdőknek tilos volt egymást lefogni vagy a földre vinni.</li>
                         <li>Bármilyen ütés megengedett volt, de az ujjakkal nem lehetett a szem ellen támadni.</li>
                         <li>A küzdelmeket nem szorítóban rendezték, a küzdőtérnek nem voltak határai.</li>
                         <li>Nem voltak menetek vagy időhatárok.</li>
                         <li>Azt a küzdőt hirdették ki győztesnek, akinek az ellenfele harcképtelen lett vagy feladta a mérkőzést.</li>
                         <li>Nem voltak súlycsoportok, az ellenfeleket sorsolással választották ki.</li>
                         <li>A bírák a szabályok betartása érdekében a küzdőket megüthették a kezükben tartott bottal.</li>
                         <li>Ha egy mérkőzés túl sokáig tartott, a küzdők választhatták, hogy védőfelszerelés nélkül folytatják a küzdelmet.</li>
                     </ul>
                </div>
            </div>
           
        </div> 
</body>
</html>